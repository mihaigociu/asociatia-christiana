---
publishDate: 2013-07-27T00:00:00Z
title: 'Sfântul Pantelimon cinstit în mod deosebit de clujeni'
slug: sfantul-pantelimon-cinstit-in-mod-deosebit-de-clujeni
excerpt: '27 iulie 2013 În calendarele ortodoxe este pomenit astăzi Sfântul Mare Mucenic şi Tămăduitor Pantelimon. Acesta a trăit în vremea împăratului Maximian Galeriu...'
category: noutati
---

27 iulie 2013

În calendarele ortodoxe este pomenit astăzi Sfântul Mare Mucenic şi Tămăduitor Pantelimon. Acesta a trăit în vremea împăratului Maximian Galeriu şi era originar din cetatea Nicomidiei. El este cunoscut în întreaga lume ca un mare vindecător de boli, de aceea multe biserici și capele din cadrul spitalelor îl au ca ocrotitor spiritual.  Printre acestea se numără Policlinica fără plată “Sfântul Pantelimon” din Cluj-Napoca. Manifestarile dedicate hramului au debutat la policlinică la ora 16 30 cu citirea acatistului Sfântului Pantelimon și oficierea unei slujbe de mulțumire, de către PS Episcop Vasile Someșanul. La final Preasfinția Sa a avut o întâlnire cu medicii și voluntarii implicați în acest proiect misionar-social. Policlinica fără plată “Sfântul Pantelimon” din cadrul Asociației filantropice medical-creștine Christiana, filiala Cluj-Napoca, aflată în cel de-al 14-lea an de activitate, este un proiect medico-social destinat persoanelor sărace, fără venituri. Potrivit coordonatorului policlinicii “Sfântul Pantelimon”, maica Mavra Epure, în cadrul acestui proiect se oferă consultații medicale și medicamente gratuite, consiliere socială, consiliere spirituală, cât și ajutor material celor defavorizați. Sfântul Pantelimon a fost sărbătorit astăzi în mod deosebit și la Centrul de îngrijiri paliative “Sfântul Nectarie” din Cluj-Napoca.

Cu prilejul pomenirii în Biserica Ortodoxa Română a acestui mare tămăduitor, PS Vasile Someșanul a oficiat în paraclisul centrului Sfânta Liturghie. Slujba a avut loc de la ora 9 și a fost săvârșită de episcopul vicar al Arhiepiscopiei Clujului, înconjurat de un sobor de 6 preoți și 3 diaconi. Au participat atât pacienții internați, cât și cadrele medicale și angajații Centrului.

În cadrul slujbei ierarhul a hirotonit întru preot, pe diaconul Bogdan Chiorean, ce a fost numit de ÎPS Andrei pentru a sluji la Centrul "Sfântul Nectarie". Tot astăzi PS Vasile a hirotonit întru diacon pe subofițerul Ovidiu Halas, ce va fi preot militar onorific la Garnizoana militară din Prundu-Bârgăului.

În cadrul cuvântului de învățătură PS Vasile i-a îndemnat pe cei prezenți să își pună încrederea în bunul și milostivul Dumnezeu și să nu se îngrijoreze de nimic. Credincioșii au fost îndemnași în același timp să îi slujească pe semenii lor, în chipul cărora se află imaginea Mântuitorului nostru Iisus Hristos. La finalul slujbei Ierarhul i-a binecuvântat pe cei prezenți la slujbă, dar și pe noul preot misionar al Centrului "Sfântul Nectarie". PS Vasile i-a adresat părintelui Bogdan Chiorean un îndemn duhovnicesc și multe încurajări în misiunea pe care o va desfășura la acest centru.

**Fragment din cuvantul rostit de PS Vasile in cadrul SF. Liturghii la Centrul SF. Nectarie din Cluj**
