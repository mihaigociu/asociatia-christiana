---
publishDate: 2013-05-16T00:00:00Z
title: 'Simpozionul Filantropia – Liturghia Slujirii Aproapelui'
slug: simpozionul-filantropia-liturghia-slujirii-aproapelui
excerpt: 'AFMC Christiana – Filiala Cluj a fost reprezentată la Simpozionul cu tema „Filantropia – liturghia slujirii aproapelui", eveniment înscris în seria momentelor Anului comemorativ al Părintelui Dumitru Stăniloae.'
category: noutati
---

AFMC CHRISTIANA – Filiala Cluj a fost reprezentată de o echipă joi, 16 mai 2013, la Simpozionul cu tema „Filantropia – liturghia slujirii aproapelui". Evenimentul s-a înscris în seria momentelor Anului comemorativ al Părintelui Dumitru Stăniloae şi reuneşte nume de referinţă ale teologiei româneşti şi practicieni ai lucrării social-filantropice.

Evenimentul a debutat cu o Sesiune de comunicări şi dezbateri ţintind fundamentarea teologică a lucrării filantropice, aşa cum este reflectată în gândirea marelui teolog român, Părintele Dumitru Stăniloae.

![Simpozionul Filantropia](/images/uploads/2013/05/DSC07971.jpg)

Manifestarea s-a continuat cu Târgul de servicii sociale, în cadrul căruia AFMC CHRISTIANA – Filiala Cluj şi-a prezentat activitatea proprie, punând accent mai ales pe proiectele de succes care au potenţial de replicare şi în alte organizații. Târgul a constituit un prilej de creare de legături pentru parteneriate şi de schimb de informaţii între organizaţiile membre ale Federaţiei Filantropia.

Evenimentul este organizat în cadrul proiectului „Împreună pentru servicii sociale mai bune – Construirea capacităţii organizaţionale a unei reţele naţionale de ONG-uri creştine" (ID 57379), cofinanţat din Fondul Social European prin Programul Operaţional Sectorial Dezvoltarea Resurselor Umane 2007-2013 şi implementat de Federaţia Filantropia alături de Patriarhia Română şi de IOCC România.
