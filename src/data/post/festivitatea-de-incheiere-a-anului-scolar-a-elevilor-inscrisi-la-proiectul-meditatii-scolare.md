---
publishDate: 2013-06-13T00:00:00Z
title: 'Festivitatea de incheiere a anului scolar a elevilor inscrisi la proiectul Meditatii Scolare'
slug: festivitatea-de-incheiere-a-anului-scolar-a-elevilor-inscrisi-la-proiectul-meditatii-scolare
excerpt: 'Joi, 13 iunie 2013, Proiectul de Meditaţii Şcolare şi-a încheiat activitatea pe anul şcolar 2012-2013 în cadrul unei festivităţi de premiere a elevilor merituoşi.'
category: noutati
---

## 13 iunie 2013

Joi, 13 iunie 2013, Proiectul de Meditaţii Şcolare şi-a încheiat activitatea pe anul şcolar 2012-2013 în cadrul unei festivităţi de premiere a elevilor merituoşi. Manifestarea a debutat la ora 17, cu discursul coordonatoarei de proiect, Alina Toma care le-a adresat elevilor sfaturi şi îndrumări pentru a avea rezultate bune la învăţătură şi le-a mulţumit profesorilor şi voluntarilor pentru implicarea şi devotamentul cu care au lucrat în timpul anului şcolar. Apoi cei mai harnici elevi au fost premiaţi pentru comportament deosebit, rezultate foarte bune şi prezenţă la cursuri. Premiile au fost înmânate de către profesori, care i-au felicitat şi le-au dat sfaturi pentru viitor. Festivitatea s-a încheiat cu un bufet, unde elevii şi profesorii au tras concluziile unui an şcolar bun.

Proiectul de Meditatii Şcolare funcţionează în cadrul Asociaţia Filantropică Medical Creştină Christiana – Filiala Cluj şi este un proiect adresat elevilor din clasele I-XI care doresc să îşi îmbunătăţească rezultatele la învăţătură, să evite situaţiile de corigenţă sau repetenţă şi să facă performaţă şcolară. Anul acesta au fost înscrişi un număr de 194 elevi, dintre care cu frecvenţă bună 124, de la 21 de şcoli din Cluj Napoca, Floreşti şi Gilău. Aceştia au beneficiat de meditaţii (Matematică, Limba Română, Limba Engleză, Limba Franceză, Chimie), de activităţi recreative şi de un atelier de creaţie. Activitatea a fost desfăşurată cu ajutorul a 11 profesori angajaţi şi a 15 profesori şi studenţi voluntari. Meditaţiile vor fi reluate din 01 octombrie 2013 iar înscrierile se vor face începând cu 16 septembrie 2013.

Elevilor noştri le dorim vacanţă plăcută şi succes la examene!

![Festivitatea](/images/uploads/2013/06/IMG_3763-300x200.jpg)

![Festivitatea](/images/uploads/2013/06/IMG_3707-300x200.jpg)

![Festivitatea](/images/uploads/2013/06/IMG_3709-300x200.jpg)
